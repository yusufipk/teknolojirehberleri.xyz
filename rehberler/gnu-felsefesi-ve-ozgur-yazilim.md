# GNU Felsefesi ve Neden Özgür Yazılım Kullanmalısınız

Merhabalar, ben Eren İnce. Bu yazımda sizlere GNU Felsefesinden ve neden özgür yazılım kullanmanız gerektiğinden bahsedeceğim.

## GNU nedir?

GNU, MIT Yapay Zeka laboratuvarında 1983 yılında Richard Stallman tarafından topluma duyurulmuştur. Açılımı GNU(GNU's Not Unix) yani "GNU Unix Değildir"dir. Burada refleksif bir ad kullanılmıştır. Temel olarak GNU, Unix benzeri ancak Unix'e ait herhangi bir kod bulundurmayan tamamen özgür olan bir işletim sistemidir. Bunda, bir işletim sisteminin sahip olması gereken temel araçlar ve sistemler yazılmıştır. Ancak sistemin çekirdeği eksiktir. Bu eksikliği ileriki yıllarda Linus Torvalds'ın geliştirdiği ve bir işletim sistemi çekirdeği olan Linux'u özgür yazılımla tanıştırıp birleştirene dek çekirdeksiz bir sistem olmuştur, elbette çekirdek geliştirmeleri yapılmaktaydı ancak kararlı bir çekirdek maalesef yapılamamıştı.

(Richard Stallman)

![](https://files.tecnoblog.net/wp-content/uploads/2019/09/stallman-richard.jpg)

## GNU Felsefesi

Richard Stallman tarafından oluşturulmuş 4 temel yazılım özgürlüğünü baz alan bir felsefedir. 1985 yılında "GNU Manifesto" olarak yayımlanmıştır.

Bu 4 temel kullanıcıların sahip olması geren özgürlükler şu şekilde sıralanır:

- Programı çalıştırma

- Kaynak kodunu kullanarak onu öğrenme ve değiştirme

- Tamamen aynı kopyaları dağıtma

- Değiştirilmiş sürümleri dağıtma

Bu 4 özgürlüğe sahip olan yazılıma "*Özgür yazılım*" diyoruz.

## Neden Özgür Yazılım Kullanmalısınız?

Özgür yazılım, bir programın kaynak koduna erişebilirsiniz yani o programı kurduğunuzda ne yaptığını, bilgisayarınızda ne tür işlemler gerçekleştirdiğini görebilirsiniz. Ayrıca bu programın kodlarını kullanarak sizlerde programlar yazabilir ve bunları dağıtabilirsiniz. (Eğer yazılım GNU GPL lisansı altındaysa dağıttığınız yazılımlar da özgür yazılım olmak zorundadır.) 

Microsoft, Apple gibi firmaların ürettiği kapalı kaynaklı işletim sistemlerini kullandığınızda arka planda ne tür işlemlerin döndüğünü bilmediğiniz için hiçbir zaman güvende olamayacaksınız. Sizler de bu firmaların kullanıcı verilerini nasıl toplayıp sattığını, içerisinde güvende olduğunuzu düşündüğünüz telefon ve bilgisayarların aslında sizleri nasıl izlediğini ve tüm verilerinizi kendi sunucularında depoladıklarını sadece kendi sitelerindeki gizlilik sözleşmesini okuyarak bile rahatlıkla öğrenebilirsiniz.

### Peki ne yapmalıyız?

Öncelikle GNU/Linux işletim sistemine geçmenizi şiddetle öneriyorum. Bu sayede özgür bir işletim sistemi kullanarak bilgilerinizin sadece kendi bilgisayarınızda kaldığından emin olabilirsiniz. Merak etmeyin, Windows veya Mac Os'dan geçtiğinizde son kullanıcıya odaklı birçok GNU/Linux dağıtımından birisini seçebilirsiniz. Önceki sisteminize nazaran hiç olmadığı kadar sorunsuz bir deneyim yaşayacağınız şüphesiz.

![linux] ![(https://upload.wikimedia.org/wikipedia/commons/thumb/6/69/Linux_Mint_20.3_%28Una%29_Cinnamon.png/1200px-Linux_Mint_20.3_%28Una%29_Cinnamon.png)](https://upload.wikimedia.org/wikipedia/commons/thumb/6/69/Linux_Mint_20.3_%28Una%29_Cinnamon.png/1200px-Linux_Mint_20.3_%28Una%29_Cinnamon.png)

Ayrıca kullandığınız neredeyse her programında bir özgür yazılım alternatifi bulunuyor. Bu alternatifleri de kullanarak sisteminizi daha da özgür hale getirebilirsiniz.

## Bitiriş

Yazımı okuduğunuz için teşekkürler.

**Yazar:** Eren İnce - [Github]([ernince (Eren İnce) · GitHub](https://github.com/ernince))




